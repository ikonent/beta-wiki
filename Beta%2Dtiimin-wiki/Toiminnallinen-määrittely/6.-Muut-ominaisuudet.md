# 6.1 Suorituskyky ja vasteajat
Staattiset: esim. montako päätettä, montako tiedostoa. Dynaamiset: esim. montako tapahtumaa aikayksikössä.

Vasteaika (saantiaika) kerrotaan, vaikkapa tyyliin "95 %:ssa alle 1 s., enintään 5 s.". Toki moniajokäyttöjärjestelmissä on hankalaa ennustaa vasteaikoja; kuormitusta voi mitata vaikkapa SunOS:n komennolla "uptime" tai "top".

Vasteaikavaatimukset voivat jossakin reaaliaikajärjestelmässä olla myös sellaisia, ettei määriteltyjä lyhempiä aikoja saa esiintyä. Esimerkiksi lyhin sallittu vasteaika on 0,2 sekuntia ja pisin sallittu 20 sekuntia.

Mikäli on olemassa sopiva vertailukohta, esimerkiksi benchmark-testi, niin se mainitaan vertailuarvoineen. Joka tapauksessa jokin suure jota vastaan voidaan suorituskykyä ja/tai vasteaikoja mitata.

(Vasteajat mieluummin tähän kuin 3. lukuun.)

# 6.2 Käytettävyys, toipuminen, turvallisuus, suojaukset
Käytettävyys on esim. matkapuhelinkeskuksilla: suurin sallittu käytöstä poissaoloaika vuodessa on kolme (3) minuuttia. 

Toipuminen, elpyminen on etenkin tiedonhallintajärjestelmiä käytettäessä olennaista. Miten on hoidettu esim. levyrikkojen ja sähkökatkosten aiheuttamat vaaratilanteet tiedoille. 

Turvallisuus tarkoittaa etupäässä yhteistyökykyisten ja -haluisten henkilöiden inhimillisiä vahinkoja (esim.  "väärien" tiedostojen tuhoaminen, vaikkapa päälle kirjoittamalla), vasta toissijaisesti ilkeämielisiä laillisen yhteiskuntajärjestelmän vastaisesti toimivia yksilöitä. 

Voidaan ottaa kantaa esimerkiksi tietoliikenneyhteyden suojauksiin; tarvitseeko palvelimen ja asiakkaan välillä liikkuva tieto salata. 

Suojaukset tiedostoille tai niiden osille (rahaliikennetiedot, salasanat, hetu,...). Käyttöoikeudet, salakirjoitus, loki. 

Yleensä; onko noihin seikkoihin otettu kantaa vai ei. 

# 6.3 Ylläpidettävyys
Tärkeä kohta ellei erillistä ylläpito-ohjetta tehdä. Ylläpito voi olla korjaavaa tai lisäävää. Kohta tehdään etenkin mikäli järjestelmällä on erillinen ylläpitäjä. Esim. mitkä kohdat/ominaisuudet ovat jälkeenpäin helposti muutettavissa (käyttöliittymä, tietokanta, tietoliikenne­protokolla,...) ja mitä tulee ottaa huomioon.

# 6.4 Siirrettävyys/kannettavuus, yhteensopivuus
Onko otettu millään tavalla huomioon. 

Mihin muihin järjestelmiin sovellus sopii (esim. yhteensopivuus käyttöjärjestelmien tai ikkunointiympäristöjen suhteen).

# 6.5 Operointi
Tarvitseeko käyttäjän tehdä erityisiä muita toimenpiteitä kuin käyttää järjestelmää, ellei erillistä ylläpitäjää ole. Esim. poistaa vanhoja loki- tai väliaikaistiedostoja tai tehdä muita "siivouksia" (core dumped). Tai asettaa hakupolkujaan tai ympäristömuuttujiaan.