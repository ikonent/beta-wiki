Tämän luvun kuvaukset esitetään yleisellä tasolla ja pyritään niissä mahdollisimman lyhyeen tärkeimmät asiat sisältävään esitystapaan.

# 2.1 Ympäristö
Laajempi kokonaisuus johon tuote/järjestelmä liittyy, ohjelmisto- tai laitteistoympäristö. Onko tuote itsenäinen vai osa jotakin suurempaa kokonaisuutta. 

# 2.2 Toiminta
Yleinen yhteenveto tuotteen ominaisuuksista (pääkohdat poimittuina 4. luvusta).  Yleisesti ohjelman syötteet, toiminta, tulosteet. Tässä ei saa selittää mitään jota ei ole tarkemmin selostettu 4. luvussa.

Mikäli määrittelyssä käytetään tietovirtakaavioita (tai muita hierarkkisia kaavioita), liittymäkaavion (korkeimman tason) kaavion paikka on tässä. Ominaisuudet ja toiminnot voi sitten selittää kaavion avulla.

Mikäli ohjelmassa on joitakin erikoisuuksia, ne on syytä mainita jo tässä; esim. jollei ole tulostusta kirjoittimelle, jos voidaan käyttää vain hiirellä, jos näyttö on erikoisen kokoinen (taskutietokone). 

# 2.3 Käyttäjät
Käyttäjien (varastomiehet vai myyntipäällikkö vai työnjohtaja vai...) ja käyttöympäristön kuvaus. Ylläpitäjä, onko sellaista? Käyttäjien asema organisaatiossa, koulutus (varsinkin mitä pitää osata, jotta voi käyttää tätä järjestelmää), käyttö (päivittäin vai viikoittain vai...).

# 2.4 Yleiset rajoitteet
Määrittelyä ja suunnittelua koskevat yleiset rajoitteet (lainsäädäntö, sovelluksen kriittisyys, suojaus- ja turvallisuusvaatimukset, liittymät muihin järjestelmiin) koottuina 6. ja 7. luvuista. 

# 2.5 Oletukset ja riippuvuudet
Oletukset, jolloin määrittely on voimassa, esim. tietty käyttöjärjestelmä tai laitteisto (koottu 7. luvusta).  Kiireinen lukija selaa määrittelystä vain 1. ja 2. luvut, sen perusteella hän toteaa kannattaako dokumenttiin perehtyä tarkemmin. 